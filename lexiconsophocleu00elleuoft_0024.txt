x , PRAEFATIO EDITORIS.

ne hoc lexicon abhorreret a consensu virorum doctorum ea in re tandem facto
pro Hermannianis usus sum Brunckianis numeris. Quod ad explicationes», quum
Ellendtius Hermanni vestigia pressisset, editionibus Sophoclearum fabularum
Hermannianis novissimis quibusque conlatis quaecunque mutari necesse erat mu·-
tavi, a ceteris, ubicunque discrepare sententiis interpretes videbam ‚ plerumque
abstinui ita tamen ut in subsidium vocarem Dindorfium Wunderum Schneidewi-
num Nauckium Bergkium Blaydesium Seyffertum Wolffium. Ac de consilio
quidem et ratione huius editionis satis dictum. Restat ut O. Schaedelio, qui in-
signi benevolentia et officio quaecunque viderat in hac editione desiderari aut
vitio laborare, litteris statim post singulos operis fasciculos divulgatos ad me
datis mecum communicavit, gratias agam maximas: eos autem qui praeterea vitia
forte sint investigaturi, rogatos velim, ut non tam neglegentiam inertiamve meam
accusent quam humanarum virium ratione habita me moneant. Item de operis
tarditate excusatum me volo: nam bello gravissimo patriam sollicitante totus mihi
erat annus ad laborem intermittendus armis musas silere iubentibus.

*N Dabam Francofurti ad Moenum Prid. Kal. Iun. MDOOOLXXII.

 

